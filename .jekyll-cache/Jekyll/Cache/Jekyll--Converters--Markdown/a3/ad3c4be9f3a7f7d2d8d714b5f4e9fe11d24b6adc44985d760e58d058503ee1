I"\<p>De Philip Bloemendal Prijs wordt dit jaar voor de tiende keer uitgereikt. In aanloop naar deze jubileumeditie blikken oud-winnaars Brecht van Hulten, Lucella Carasso, Wouter Zwart, Sofie van den Enk, Luuk Ikink, Arman Avsaroglu en Saskia Houttuin terug op hun carrière in de speciale Philip Bloemendal Podcast. Van 30 november tot en met 8 december is dagelijks een andere winnaar te horen. De uitreiking van de Philip Bloemendal Prijs 2020 vindt op woensdag 9 december plaats bij Beeld en Geluid en is live te beluisteren via het NPO Radio 1 programma Stax en Toine.</p>

<p><strong>Philip Bloemendal Podcast</strong>
In de Philip Bloemendal Podcast spreken zeven oud-winnaars met podcastmaker Astrid Cornelisse over hoe zij in de journalistiek terecht zijn gekomen, wat het winnen van de prijs voor hun carrière heeft betekend en geven zij tips voor aanstormend presentatietalent. Zo vertelt NOS correspondent Wouter Zwart over de enige vraag die hij ooit aan Donald Trump heeft kunnen stellen, legt RTL Boulevard presentator Luuk Ikink uit waarom hij trots is op het winnen van de Philip Bloemendal Prijs en vertelt NOS radiopresentatrice Lucella Carasso over het moment waarop ze moeite had te (blijven) presenteren na het incident met Tarik Z. in het NOS-gebouw.</p>

<p>Beluister <a href="https://open.spotify.com/episode/6AfdpRCgKxtXB492ekbWRB">hier </a>de trailer van de Philip Bloemendal Podcast.</p>

<p>De eerste podcastaflevering met 5 Uur Show presentatrice Brecht van Hulten is te beluisteren vanaf maandag 30 november via <a href="https://soundcloud.com/philipbloemendalpodcast">Soundcloud </a>en <a href="https://open.spotify.com/show/1yYgCuvarnl8JjsDAQXnqT">Spotify</a>. Daarnaast zijn de afleveringen ook te beluisteren via Google podcasts en Apple podcasts. Tot en met de uitreiking op 9 december verschijnen de volgende interviews:</p>

<ul>
  <li>30 november: Brecht van Hulten</li>
  <li>1 december: Lucella Carasso</li>
  <li>2 december: Wouter Zwart</li>
  <li>3 december: Sofie van den Enk</li>
  <li>4 december: Luuk Ikink</li>
  <li>7 december: Arman Avsaroglu</li>
  <li>8 december: Saskia Houttuin</li>
</ul>

<p><strong>Over de Philip Bloemendal Prijs</strong>
De tweejaarlijkse stimuleringsprijs is genoemd naar Philip Bloemendal, de in 1999 overleden legendarische presentator van het Polygoon bioscoopjournaal. De winnaar ontvangt een geldprijs van 3.500 euro, te besteden aan een opleiding om zich in het vakgebied verder te bekwamen. De Stichting Philip Bloemendal Fonds, opgericht in november 2001, heeft zich het doorgeven van kwaliteitsbesef aan nieuwe generaties journalistieke presentatoren ten doel gesteld. Effectief en zorgvuldig taalgebruik is hierbij een belangrijk criterium. In december 2011 gingen het Philip Bloemendal Fonds en het Nederlands Instituut voor Beeld en Geluid een samenwerking aan, om het voortbestaan van de talentprijs te garanderen.</p>
:ET