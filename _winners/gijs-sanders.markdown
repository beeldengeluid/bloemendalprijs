---
year: 2024
title: Gijs Sanders
photos:
  - image: /uploads/gijs_sanders.jpg
  - txt: Juryrapport uitreiking Philip Bloemendal Prijs 2024  Bij de laatste
      verkiezing van de Philip Bloemendal Prijs roemde de jury het lef van jonge
      journalisten om voor het vak te kiezen. Dat was omdat toen bedreigingen
      bijna net zo vaak in de digitale brievenbus terechtkwamen als de bezorger
      met een pakketje voor de buren. Die bedreigingen zijn er nog steeds, maar
      ..  Twee jaar later zijn er nieuwe journalistieke uitdagingen. Waarom
      zouden mensen het nieuws nog volgen in een chaotische en onzekere tijd?
      Met oorlog in Europa, het Midden-Oosten dat in brand staat. Hoe geef je
      gewicht aan het aantal doden, als het er zóveel zijn, dat een menselijk
      brein dat niet meer snapt? Een nieuwe president in Amerika, de opmars van
      AI, de politieke instabiliteit in ons eigen land  Grote thema’s die
      besproken moeten worden, gezien en gehoord, maar die soms zo ingewikkeld
      zijn dat erlangs wordt geleefd.  Toch is er goed nieuws. Want er is een
      nieuwe generatie journalisten die vastberaden is de ogen weer te openen.
      Vooral die van hun leeftijdsgenoten, ook wel de Gen- Zers genoemd. Je weet
      wel, die ‘gasten’ die iedereen boven de 30 boomers noemen, veel op hun
      telefoon staren, maximaal 4 dagen in de week willen werken en het ergste
      van alles, totaal niet bezig zijn met hun omgeving…. Of zit het
      anders?  Daarover straks meer eerst naar de tweejaarlijkse jury
      bijeenkomst. De opzet daarvan is anders dan andere jaren. We hebben zelf
      meer dan 30 kandidaten gescout. Een vurige jury, die opnieuw werd verrast
      door het vele talent dat er is. Lokaal, regionaal, landelijk en online. We
      hebben naar elkaar geluisterd, elkaar overtuigd en gekozen. Met trots
      mogen we stellen dat de democratie zijn werk heeft gedaan. Dat de 3
      kandidaten allemaal uit dezelfde stal komen, zegt ook iets. Een omroep die
      aanvoelt hoe een ogenschijnlijk ongeïnteresseerde doelgroep aangesproken
      kan worden, heeft de toekomst. En die toekomst is al helemaal veelbelovend
      voor de winnaar van de Philip Bloemdalprijs.  Die ik, als oud-winnaar
      bekend mag maken.  De winnaar is iemand die zichzelf is, en meer dan
      gretig is om te leren. Die niet alleen een boodschap uitdraagt, maar die
      ook werkelijk bij de ontvanger te weet te krijgen. Bij de eigen doelgroep,
      de Zoomers. Juist ook hun ogen gaan open, dankzij deze persoon. Het is een
      ‘vechter tegen onzin’ die met 3500 euro zijn strijd kan voortzetten.  De
      winnaar van de Philip Bloemendal Prijs 2024 is Gijs Sanders.
---
De winnaar van de Philip Bloemendal prijs 2024 is Gijs Sanders, presentator van het online platform De Marker (BNNVARA). Dat maakte Humberto Tan op 20 december jl. bekend in AVROTROS-programma Humberto op NPO Radio 1. De Marker brengt dagelijks nieuws, achtergronden en opinie voor jongeren op hun Instagram-account, TikTok-kanaal en met een podcast. Deze tweejaarlijkse stimuleringsprijs, voor jong journalistiek presentatietalent in de media, werd voor de twaalfde keer uitgereikt live bij Beeld & Geluid.

Gijs ontving een cheque ter waarde van 3.500 euro uit handen van Stephan Komduur, de winnaar van 2022. Dit bedrag kan hij besteden aan een opleiding om zich verder te professionaliseren in het vakgebied.

**Uit het juryrapport:**

> De winnaar is iemand die zichzelf is en meer dan gretig is om te leren. Die niet alleen een boodschap uitdraagt, maar die ook werkelijk bij de ontvanger weet te krijgen. Gijs let op mensen, en dankzij hem gaan ook hun ogen open. Het is een ‘vechter tegen onzin’ die met 3.500 euro zijn strijd kan voortzetten.

De vakjury, bestaande uit voorzitter Evelien de Bruijn (programmamaakster en presentatrice), Iris van Lunenburg (presentatrice en columniste), Pepijn Crone (presentator RTL Nieuws), Winfried Baijens (presentator NOS Nieuws) en Stephan Komduur (winnaar 2022), koos begin november drie genomineerden:

*   Chaira Koops (De Marker, BNNVARA),
*   Jan van Poppel (presentator van o.a. De Nacht van… en Keihard Klassiek)
*   Gijs Sanders (De Marker, BNNVARA)

**Over de Philip Bloemendal Prijs**

De Stichting Philip Bloemendal Fonds, vernoemd naar presentator Philip Bloemendal, heeft als doel kwaliteitsbesef aan nieuwe generaties journalistieke presentatoren door te geven. Effectief en zorgvuldig taalgebruik is hierbij een belangrijk criterium. In december 2011 gingen het Philip Bloemendal Fonds en Beeld & Geluid een samenwerking aan om het voortbestaan van de talentprijs te garanderen. De tweejaarlijkse prijs wordt mede ondersteund door AVROTROS, Beeld & Geluid, de gemeente Hilversum en de Regionale Publieke Omroep.

Voorgaande winnaars zijn Brecht van Hulten (2002), Lucella Carasso (2004), Wouter Zwart (2006), Sofie van den Enk (2008), Ajouad El Miloudi (2010), Luuk Ikink (2012), Arman Avsaroglu (2014), Eva Cleven (2016), Saskia Houttuin (2018), Sosha Duysker (2020) en Stephan Komduur (2022).