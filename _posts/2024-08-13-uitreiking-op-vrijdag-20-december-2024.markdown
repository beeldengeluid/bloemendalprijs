---
title: Uitreiking op vrijdag 20 december 2024
date: 2024-08-13 12:34:00 +02:00
---

De Philip Bloemendal Prijs 2024 wordt uitgereikt op vrijdag 20 december tussen 14-16 uur, tijdens het radioprogramma Humberto op NPO Radio 1, verzorgd door AVROTROS. 

Oud-winnaar (2022) en radiopresentator Stephan Komduur (BNNVARA) reikt tijdens de live uitzending in Beeld & Geluid een cheque ter waarde van 3.500 euro uit aan de winnaar. Dit bedrag moet besteed worden aan een opleiding voor verdere professionaliseren in het vakgebied.

In 2024 bestaat de vakjury uit voorzitter Evelien de Bruijn (programmamaakster en presentatrice), Iris van Lunenburg (presentatrice en columniste), Pepijn Crone (presentator RTL Nieuws), Winfried Baijens (presentator NOS Nieuws) en Stephan Komduur(winnaar 2022).

De jury is verantwoordelijk voor de samenstelling van de longlist met mogelijke kandidaten en selecteert uit die lijst drie genomineerden en de uiteindelijke winnaar. 